52 CATO MAIOR [XVIII 63

salutari appeti decedi assurgi deduci reduci consuli, quae et
apud nos etin aliis civitatibus, ut quaeque optime morata est,
ita diligentissime observantur. Lysandrum Lacedaemonium,
cuius modo feci mentionem, dicere aiunt solitum Lacedae-
monem esse honestissimum domicilium senectutis 3 nusquam ⁵
enim tantum tribuitur aetati, nusquam est senectus hono
ratior. Quin etiam memoriae proditum est, cum Athenis
ludis quidam in theatrum grandis natu venisset, magno con· ¹
sessu locum nusquam ei datum a suis civibus, cum autem ad ,
Lacedaemonios accessisset, qui, legati curn essent, certo in ιο
loco considerant, consurrexisse omnes illi dicuntur et senern

64 sessum recepisse ; quibuscum a cuncto consessu plausus
esset multiplex datus, dixisse ex eis quendam Atheniensis
scire quae recta essent, sed facere nolle. Multa in nostro
collegio praeclara, sed hoc, de quo agimus, in primis, quod, ι,
ut quisque aetate antecedit, ita sententiae principatum tenet,
neque solum honore antecedentibus, sed eis etiam, qui eum
imperio sunt, maiores natu augures anteponuntur. Quae
sunt igitur voluptates corporis cum auctoritatis praemiis com·
parandae? Quibus qui splendide usi sunt, ei. mihi videntur·20
fabulam aetatis peregisse nec tamquam inexercitati histriones
in extremo actu corruisse.

6⁵ At sunt morosi et anxii et iracundi et difficiles senes. Si
quaerimus, etiam avari3 sed haec morum vitia sunt, non
senectutis. Ac morositas tamen et ea vitia, quae dixi, habent ²5
aliquid excusationis, non illius quidem-iustae, sed quae pro
bari posse videatur: contemni se putant, despici, illudi;
praeterea in fragili corpore odiosa omnis offensio est ; quae
tamen omnia dulciora fiunt et moribus bonis et artibus, idque
cum in vita tum in scaena intellegi potest ex eis fratribus qui 30
in Adelphis sunt. Quanta in altero diritas, in altero comitas!
Sic se res habet: ut enim non omne vinum, sic non omnis
natura vetustate coacescit. Severitatem in senectute probo,

 

